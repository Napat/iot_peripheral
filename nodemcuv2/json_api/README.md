
About JSON
-----
JSON (JavaScript Object Notation) คือ รูปแบบของข้อมูลแบบหนึ่งมีลักษณะการเก็บข้อมูลคล้ายกับไฟล์แบบ XML
แต่กำลังได้รับความนิยมมากกว่าเนื่องจากข้อมูลที่มีขนาดเล็กกว่า สามารถทำความเข้าใจได้ง่าย และสามารถถูกสร้างและอ่านโดยเครื่องได้ง่าย

ในปัจจุบันได้มีการนำ JSON ไปประยุกต์ใช้อย่างแพร่หลาย ตัวอย่างเช่น ใช้แลกเปลี่ยนข้อมูลระหว่างกัน ใช้สร้างไฟล์ config
หรือแม้กระทั่งนำไปใช้ออกแบบฐานข้อมูล(database) แบบ nosql ในหลายๆเจ้าเช่น firebase เป็นต้น  

Arduino with JSON
-----
เนื่องจากภาษา C/C++ ไม่มีความสามารถในการจัดการข้อมูล JSON ติดมากับภาษาดังนั้นจำเป็นจะต้องอาศัย library เพิ่มเติมเพื่อช่วยในการเขียนโปรแกรม  
สำหรับ Arduino platform นั้นมี JSON library ซึ่งถูกพัฒนาด้วย C++ ที่ชื่อว่า [ArduinoJson](https://github.com/bblanchon/ArduinoJson)  
ซึ่งได้ถูกใช้งานในการพัฒนาโปรแกรมของ Arduino อย่างแพร่หลายเนื่องจากมี [example](https://github.com/bblanchon/ArduinoJson/tree/master/examples)  
ให้เรียบร้อยสามารถใช้งานได้อย่างสะดวกสบาย  

แต่เนื่องด้วยตัวผู้เขียนไม่ค่อยจะชอบแนวทางใช้ภาษา C++ ในการพัฒนาโปรแกรมสำหรับอุปกรณ์ embedded system ซักเท่าไหร่ด้วยเหตุผลหลักๆคือ  
- ตัวภาษา C เป็นภาษาที่มีประสิทธิภาพสูงที่สุด มี overhead น้อยที่สุดแล้ว (ถ้าใครเถียงว่า Assembly ทำได้ดีกว่าผมจะไล่ไปเขียน machine code นะ)  
- ขยายความจากข้อที่แล้ว หาก overhead สูง สิ่งที่ตามมาคือ cost ที่สูงขึ้นนะ ไม่ว่าจะเป็น flash,memory,clock speed ต่างๆมันมีราคาตามมานะ โดยเฉพาะบน embedded system  
- จากประสบการณ์ส่วนตัวไม่ว่าจะเป็น sdk ในระดับอุตสาหกรรมหรือแม้กระทั่ง linux kernel ก็มักจะใช้ภาษา C พัฒนาขึ้นมากันทั้งนั้น  
- *ผู้เขียนเชื่อว่า*เวลาในการพัฒนา embedded system application ด้วย C++ ไม่ได้รวดเร็วกว่า C อย่างมีนัยยะเลยหากเป็นนักพัฒนาที่มีประสบการณ์  
มันมี coding style หลายๆอย่างที่ใช้ทนแทน syntex ของ C++ ได้อย่างเพียงพออยู่แล้ว   
- หากเขียน code ทีด้วยภาษา c ที่เป็นมาตรฐานจะทำให้สามารถนำ code ไป reuse ใช้ได้ง่ายดายในกรณีที่ย้ายไปใช้ cpu ที่ไม่ใช่ arduino platform  

ทั้งนี้ทั้งนั้นไม่ได้แปลว่า C++ หรือ Arduino ไม่ดี แต่เชื่อเถอะว่า embedded system engineer บนโลกส่วนใหญ่เค้าไม่เลือกใช้มันในงานที่มีความซีเรียสหรอกครับ(อย่างน้อยก็ในช่วงเวลาที่กำลังเขียน)  
หลายๆคนคงกำลังคิดในใจดังๆว่า แล้วทำไมมะรึงถึงมาเขียน Arduino ที่ใช้ C++ เป็นเบสอยู่ฟระ ตอบแบบสั้นๆว่าก็เพราะมันใช้งานได้ดีในแง่งานโปรโตไทป์ต้นแบบเร็วๆครับ  
  
กลับมาเข้าเรื่อง library สำหรับจัดการ json ไฟล์ ในที่นี้ขอเสนอ [cJSON](https://github.com/Napat/cJSON) ซึ่งสามารถดูรายละเอียดการใช้งานภาคภาษาไทยได้ที่ [link](https://github.com/Napat/c_concept/tree/master/usinglib_cjson) หรือดูตัวอย่างใน subfolder ได้เลยครับ  

ตัดจบ ปิ๊ง...

